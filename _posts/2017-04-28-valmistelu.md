---
layout: page
title: "Valmistelu"
category: konseptointi
date: 2017-04-28 13:16:06
order: 1
---

## Vaatimusmäärittely

Projektin suunnittelu alkaa vaatimusmäärittelyllä, joka useimmissa tapauksissa on tehty jo tarjousvaiheessa. Tässä vaiheessa vaatimusmäärittely tarkennetaan ja täytetään omaksi erilliseksi dokumentikseen. Tämä tehdään hyvin vahvasti yhteistyössä asiakkaan kanssa ja mielellään ainakin osin kasvokkain. Vaatimusmäärittely täytetään käyttäen Google Docs pohjaan. 

Vaatimusmäärittelyssä on hyvä erottaa toiminnalliset (FR, Functional Requirement) ja ei-toiminnalliset (NFR, Non-Functional Requirement) vaatimukset. Esimerkkinä toiminnallisesta vaatimuksesta on "uutislistaus, josta käyttäjä voi klikata uutista ja päätyä yksittäiselle uutissivulle". Ei-toiminnallinen vaatimus on esimerkiksi suorituskyky, "sovelluksen pitää käynnistyä alle 4:ssä sekunnissa".

Projektin laajuudesta riippuen käytetään joko normaalia vaatimusmäärittely-pohjaa tai laajaa vaatimusmäärittelyä.

**Tarvittavat roolit:**
Myyjä 
Projektipäällikkö


## Projektikortti

Valmisteluvaiheessa täytetään projektille projektikortti siltä osin, kuin se tässä vaiheessa tiedetään. Projektikortin täyttämisessä on mukana myyjä sekä joko Service Designer tai Project Manager. 

## Kick-off

Kick-off on projektin aloitustapaaminen, jossa ovat paikalla kaikki projektiin osallistuvat henkilöt sekä asiakkaan että Geniemin puolelta. Kick-offin asialista:

- henkilöiden esittäytyminen
- projektin tavoitteet lyhyesti
- projektikortin täyttäminen
- projektin aikataulun läpikäynti
- projektikäytännöt

Kick-off palaverissa sovitaan ja käydään läpi seuraavat projektikäytännöt:
- projektityökalut
- yhteydenpitotyökalut ja tavat
- palaverikäytännöt (katselmoinnit, retrot)
- onsite- ja etätyökäytännöt
- muutostenhallinta
- raportointi

**Tarvittavat roolit:**
Service Designer 
Dev lead 
Projektipäällikkö 
(Myyjä)

## Sisältöauditointi

Erityisesti julkaisujärjestelmäprojekteissa ja viestinnällisissä verkkopalveluissa tehdään sisältöauditointi, jossa selvitetään mitä sisältöä asiakkaalla on tai miten asiakas on ajatellut sisällöntuotannon tapahtuvan. 

**Tarvittavat roolit:**
Service Designer

## Sopimus, budjettiraami ja laskutus

Myyjä ja projektipäällikkö käyvät läpi projektin sopimuksen ja budjetin sekä päättävät, kumpi vastaa laskutuksesta. Sovitaan muutoksenhallintaprosessi sekä miten lisätyöt laskutetaan.

**Tarvittavat roolit:**
Myyjä 
Projektipäällikkö

## Liittyvät tiedostot:

[Vaatimusmäärittely](https://drive.google.com/open?id=1aUEZr80AkhvVQJTsEQTMVYfq_3h44IaDOnTAbA3id8I)

[Laaja vaatimusmäärittely](https://drive.google.com/open?id=1dJZqP0R6k4Vg09scmHYFzJCpkWWEj4CXCOlj9uXaAv0)

[Projektikortti](https://drive.google.com/open?id=1faGR-7ES1gVkKjDtOYPcp9jDYU2rgvvLiuEbfGrzOFg)

[Kick-off - palaveriesityksen Keynote-pohja](https://drive.google.com/open?id=0B_OZw4sEmTtzWkFpNWVKSU1OMUk)

[Sisältöauditointi](https://drive.google.com/open?id=1wkuI4KjYpkAss3Qh-tms49tHPcklsl-THTjHWZ9i_9I)

[Budjettiraami ja laskutus](https://drive.google.com/open?id=12WEg3fSyhLp1jBrKvHTUctboPESgCjLfneZyWQ8XsXo)

[Business Model Canvas](https://drive.google.com/open?id=1BlChAEy0uFQlwo4OdorT6pz9GDktNcp9-L8P3quIG5A)

[Muutostenhallinta](https://drive.google.com/open?id=1_piMjSLH5GtMKjFLguLR_cY2gmI4q4SIRwkl7Ec8vMI)

